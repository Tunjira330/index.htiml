<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>10 ที่เที่ยวตรังอยากให้ลองไปเที่ยว</title>
    <link rel="stylesheet" href=css/style.CSS>
</head>

<body>
    <div class="container">
        <div class="main-content">
            <h3>10 ที่เที่ยวตรังอยากให้ลองไปเที่ยว</h3>
            <img src="image/ที่เที่ยวตรัง.jpg" alt="">
            <p>
                ตรัง (Trang) แม้จะเป็นจังหวัดที่ไม่เด่นดัง ถ้าเปรียบกับภูเก็ต สมุย หรือกระบี่
                แต่ตรังก็ยังคงเป็นอัญมณีเม็ดงามในหมู่ผู้แสวงหาทะเล หาดทรายและสายลม ด้วยชายหาดอันเงียบสงบ
                ทะเลสีฟ้าระยิบระยับ และโลกใต้ท้องทะเลที่มีเสน่ห์ รวมถึงพะยูนที่หายากอย่างยิ่ง และงานแต่งงานใต้น้ำ
                ถึงจะเป็นเมืองรอง แต่ตรังก็มีที่เที่ยวต้องลองเที่ยวมากมายไว้ต้อนรับผู้มาเยือน
            </p>
            <h3>1. วังผาเมฆ (Wang Pha Mek)</h3>
            <img src="image/01.Wang-Pha-Mek.webp" alt="">
            <p>
                ตรังไม่ได้มีดีแค่ทะเลสวยหาดทรายงาม ทะเลหมอกก็มีนะบอกให้ “วังผาเมฆ”
                อยู่ในเขตป่าสงวนแห่งชาติป่าสายควนและเกาะอ้ายกลิ้ง ที่ตำบลวังมะปราง อำเภอวังวิเศษ
                เป็นจุดชมพระอาทิตย์ขึ้นท่ามกลางทะเลหมอกสุดอลังการ บนความสูง 1600 เมตร จากระดับน้ำทะเล
                ในวันที่ฟ้าเปิดเห็นได้ไกลถึงทะเลอันดามัน และเกาะต่างๆ ของกระบี่
                ที่นี่ยังมีจุดกางเต็นท์และบ้านพักให้นอนชมธรรมชาติสวยๆ ด้วย
            </p>
            <h3>2. อ่าวบุญคง (Boon kong Bay)</h3>
            <img src="image/02.Boon-kong-Bay-.webp" alt="">
            <p>
                “อ่าวบุญคง” มีน้ำสีมรกตสวย โอบล้อมด้วยภูเขาหินปูนสูงใหญ่ เช้าถึงได้ด้วยทางเรือเท่านั้น
                ความพิเศษของที่นี่คือ เมื่อน้ำลดจะมีแนวปลูกหญ้าทะเลให้เห็น ซึ่งเป็นแหล่งอาหารของพะยูนฝูงใหญ่
                ที่ชุมชนช่วยกันอนุรักษ์ เปิดให้นักท่องเที่ยวได้เรียนรู้และลงมือปลูกด้วยตัวเอง
                ในยามน้ำขึ้นเต็มที่ก็สามารถล่องเรือลัดเลาะชมธรรมชาติอันงดงาม
                โดยมีไฮไลท์อยู่ที่ภาพเขียนสีโบราณที่พิงถ้ำหินปูนอายุ 2,000 – 4,000 ปี ก่อน
            </p>
            <h3>3. ถ้ำเขาช้างหาย (Khao Chang Hai cave)</h3>
            <img src="image/03.khao-chang-hai-cave.webp" alt="">
            <p>
                “ถ้ำเขาช้างหาย” เป็นที่เที่ยวธรรมชาติที่อยู่ไม่ไกลจากตัวเมืองตรัง ไปตามถนนสายตรัง-นาโยง ก็จะมองเห็นภูเขา
                2 ลูก ตั้งตระหง่านอยู่กลางท้องนา ถ้ำเขาช้างหายเป็นถ้ำหินงอกหินย้อยขนาดใหญ่ มีถึง 6 ถ้ำใหญ่ๆ
                ภายในถ้ำมีทั้งกว้างโปร่งเดินชมได้สบายๆ บางส่วนก็แคบจนต้องมุดเข้าไปเลยทีเดียว
                แต่ก็คุ้มค่ากับการได้เห็นหินงอกหินย้อยที่สมบูรณ์ รูปทรงต่างกันไป
                บางส่วนยาวถึงพื้นจนเหมือนเป็นเสาค้ำยันถ้ำสวยงาม
            </p>

            <h3>4. เกาะเหลาเหลียง (Laoliang Island)</h3>
            <img src="image/04.Laoliang-Island.webp" alt="">
            <p>
                “เกาะเหลาเหลียง” เพชรเม็ดงามแห่งอุทยานแห่งชาติหมู่เกาะเภตรา อำเภอปะเหลียน โดดเด่นด้วยภูเขาหินปูน 2 ลูก
                กลางทะเลสีมรกต บรรยากาศน่าพักผ่อนสุดๆ หาดทรายสีขาวละเอียด
                แนวปะการังสวยงามโดยเฉพาะสายพันธุ์หายากอย่างปะการังอ่อนเจ็ดสี และกัลปังหาหลากสี
                ธรรมชาติสวยไม่ถูกทำลายแบบนี้ เพราะมีการจำกัดจำนวนนักท่องเที่ยว
                และเปิดให้เที่ยวในเดือนตุลาคมถึงกลางพฤษภาคมเท่านั้น
            </p>
            <h3>5. เกาะมุก (Muk Island)</h3>
            <img src="image/05.Mook-Island.webp" alt="">
            <p>
                อีกหนึ่งเกาะสวยของทะเลตรัง “เกาะมุก” เป็นเกาะขนาดใหญ่อยู่ในเขตอุทยานแห่งชาติหาดเจ้าไหม
                นอกจากหาดทรายที่สวย ความใสสะอาดของผืนน้ำรอบเกาะแล้ว ไฮไลท์ของเกาะคือ “ถ้ำมรกต” ที่สวยงามสุดๆ
                แต่ต้องรอน้ำลดถึงจะเข้าไปได้ บนเกาะมีทั้งหมู่บ้านชาวประมง
                และรีสอร์ตสำหรับนักท่องเที่ยวที่ต้องการพักบนเกาะ แต่จะปิดงดรับนักท่องเที่ยวในวันที่ 1 มิถุนายน ถึง 30
                กันยายน ของทุกปีนะ
            </p>
            <h3>6. เขาจมป่า (Khao Jom Pa)

            </h3>
            <img src="image/06.-Khao-Jom-Pa.webp" alt="">
            <p>
                “เขาจมป่า” เป็นแหล่งท่องเที่ยวของบ้านน้ำราบ อำเภอกันตัง ที่ยังสดใสสวยงาม น้อยคนจะรู้จัก
                แต่บอกเลยว่าถ้ามาที่นี่จะไม่ผิดหวังแน่นอน ธรรมชาติรอบๆ เขาจมป่าสมบูรณ์บริสุทธิ์
                เพราะที่นี่เป้นหมู่บ้านชาวประมงขนาดเล็กที่มีวิถีชีวิตเรียบง่าย
                มีกิจกรรมให้นักท่องเที่ยวนั่งเรือล่องไปตามทางคดเคี้ยวชมความเขียวขจีของผืนป่าโกงกางที่กว้างใหญ่
                และขึ้นเขาจมป่า เพื่อชมวิวสุดอลังการแบบ 360 องศา
            </p>
            <h3>7. วังเทพทาโร (Wang Thep Taro)

            </h3>
            <img src="image/07.Wang-Thep-Taro.webp" alt="">
            <p>
                ส่วนที่เที่ยวตรังมาแรงของอำเภอห้วยยอด ต้องยกให้ “วังเทพทาโร” ที่เกิดจากฝีมือของ “ครูจรูญ แก้วละเอียด”
                ผู้นำรากไม้สมุนไพรพื้นบ้านมีกลิ่นหอม ชื่อว่า “จวง” หรือ “จวงหอม”
                มาประดิดประดอยสร้างสรรค์เป็นดงมังกรน้อยใหญ่ที่มีศิลปะสวยงามน่าทึ่ง แล้วตั้งชื่อสถานที่นี่ว่า
                “วังเทพธาโร” หรือ “ท่อนไม้เทวดา” และยังมีผลิตภัณฑ์จากธรรมชาติดีๆ ให้ได้ชมและเลือกซื้อกันด้วย
            </p>
            <h1>8. เกาะลิบง (Libong Island)</h1>
            <img src="image/08.Libong-Island.webp" alt="">
            <p>
                เกาะลิบง” นั้นยืนหนึ่งเสมอเมื่อคิดถึงสถานที่ท่องเที่ยวของตรัง เพราะธรรมชาติชายหาดยังสวยงาม
                รวมถึงวิถีชีวิตและวัฒนธรรมชาวบ้านที่เรียบง่าย ล้วนเป็นเสน่ห์ที่ทำให้ เกาะลิบงอยู่ในใจของ
                “นักท่องเที่ยวเสมอ ที่นี่ยังเป็นแหล่งหญ้าทะเลอาหารของเหล่าพะยูนผืนใหญ่ที่สุด
                และมีแหล่งดูนกทะเลชนิดที่หลากหลายมีชื่อเสียงด้วย มีบริการเรือพาเที่ยวชมทัศนียภาพสวยๆ รอบเกาะ
            </p>
            <h3>9. หาดปากเมง (Pak Meng Beach)</h3>
            <img src="image/09.Pak-Meng-Beach.webp" alt="">
            <p>

                อีกหนึ่งที่เที่ยวตรังยอดนิยม “หาดปากเมง” ในอำเภอสิเกา เป็นชายหาดรูปทรงพระจันทร์เสี้ยว ความยาวราว 5
                กิโลเมตร มีจุดเด่นคือเขารูปคล้ายคนนอนหงายอยู่กลางทะเล หรือที่ชาวตรังเรียกว่า “เขาเมง” นั่นเอง
                หาดปากเมงยังเป็นจุดที่ชมพระอาทิตย์ตกที่ขึ้นชื่อ มีมุมให้ถ่ายรูปทิวทัศน์สวยๆ มากมาย
                ที่นี่ยังเป็นศูนย์รวมเรือไปเที่ยวเกาะต่างๆ อีกด้วย
            </p>
            <h3>10. เกาะกระดาน (Kradan Island)</h3>
            <img src="image/10.Kradan-Island.webp" alt="">
            <p>
                มาเที่ยวตรังแล้วไม่ได้แวะ “เกาะกระดาน” ถือว่ามาไม่ถึง เพราะมีชื่อเสียงโด่งดังไปทั่วโลก
                ในฐานะสถานที่จัดงาน “วิวาห์ใต้สมุทร” นั่นเอง
                ซึ่งนั่นก็เป็นการการันตีได้ว่าที่นี่สวยงามอลังการน่าไปเยือนมากแค่ไหน และยังเป็นจุดดำน้ำตื้นยอดนิยม
                มีแนวปะการังน้ำตื้นหลายชนิดให้ชื่นชม และที่หน้าหาดยังเป็นที่ชมพระอาทิตย์ขึ้นที่สวยงามมาก มองเห็นเกาะมุก
                เกาะแหวน เกาะเชือก เกาะม้า เรียงไปจนถึงเกาะไห

                เมืองตรังมีสีสัน และที่เที่ยวธรรมชาติสวยงามไม่แพ้เมืองใดๆ ในภาคใต้
                หาวันว่างแล้วจองตั๋วเครื่องบินไปตรังกันดีกว่า ถือโอกาสฉลองเปิดประเทศต้อนรับนักท่องเที่ยวไปพร้อมๆ
                กับเก็บเกี่ยวประสบการณ์การเดินทางอันน่าประทับใจไม่รู้ลืม
            </p>



        </div>
        <footer>
            <div class="col-l">
                <h5>วิชา GE344</h5>
                <h5>โดย นางสาวธัญจิรา ขจรอุดมเดช</h5>
                <h5>64103010330</h5>
            </div>
            <div class="col-r">
                <h3>มหาวิทยาลัยศรีนครินทรวิโรฒ</h3>
            </div>
        </footer>

</body>

</html>